<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Jaws</title>
</head>
<body>
    <header>
        <h1 class="titolo">Jaws</h1>
    </header>
    <fieldset>
        <section>
            <h3 class="trama">Trama</h3>
        </section>
    </fieldset>
    <div class="content" style="display: flex; justify-content: space-between;"></div>
    <fieldset class="margine">
    <article class="testo" style="width: 60%;float: left;">
        Nella cittadina balneare dell'Isola di Amity (nel New England), una giovane donna lascia una festa notturna sulla spiaggia per fare una nuotata, 
        ma mentre è in mare viene attaccata ferocemente e trascinata sott'acqua da qualcosa. I suoi resti vengono ritrovati sulla spiaggia la mattina successiva. 
        Dopo che il medico legale ha concluso che potrebbe trattarsi di un attacco di squalo, il capo della polizia neoassunto Martin Brody vorrebbe chiudere le spiagge,
        ma il sindaco Larry Vaughn lo convince a riconsiderare la situazione, temendo che l'economia estiva della cittadina ne risentirà. 
        Il medico legale, apparentemente sotto pressione, ora concorda con la teoria del sindaco secondo cui si è trattato di un incidente con l'elica di una barca. Brody accetta con riluttanza la loro conclusione.
        Nello stesso giorno, un ragazzino e un cane vengono uccisi davanti a una spiaggia affollata, causando il panico tra la gente. 
        La madre del bambino, disperata, mette una taglia di $ 3mila sullo squalo, provocando una frenetica caccia tra i pescatori dilettanti. 
        Quint, il cacciatore di squali professionista del luogo, offre i suoi servizi per $ 10mila. Nel frattempo il biologo marino e ittiologo Matt Hooper, 
        ingaggiato da Brody, esamina i resti mutilati della prima vittima e conclude che è stata senza dubbio opera di uno squalo.
        Dopo una confusa battuta di caccia collettiva, uno squalo tigre viene catturato da pescatori amatoriali e il sindaco dichiara le spiagge sicure. 
        La madre del ragazzo, una volta appresa la notizia dell’uccisione dello squalo, affronta Brody e davanti a tutti lo incolpa per la morte del figlio. 
        Hooper esprime dubbi sul fatto che lo squalo tigre sia responsabile degli attacchi e i suoi sospetti sono confermati quando, dopo averlo sventrato, 
        non trova resti umani nella sua pancia. Hooper e Brody decidono di uscire di notte in motoscafo e trovano una barca semiaffondata mentre cercano tracce del vero squalo killer. 
        Hooper rimuove un grosso dente di squalo dalla chiglia danneggiata, ma lo lascia cadere accidentalmente dopo aver scoperto il cadavere del pescatore Ben Gardner, proprietario dell’imbarcazione. 
        Il giorno dopo, i due incontrano di nuovo il sindaco Vaughn, che respinge le affermazioni di Brody e Hooper secondo cui un grande squalo bianco sarebbe responsabile delle morti e si rifiuta nuovamente di chiudere le spiagge, 
        consentendo solo una maggiore sorveglianza. Nel fine settimana del 4 luglio, i turisti affollano le spiagge. In seguito allo scherzo di due ragazzini che, con una pinna di legno, spaventano i bagnanti facendoli uscire precipitosamente dall’acqua. 
        Lo squalo entra in un canale vicino, uccidendo un diportista e provocando uno shock al figlio di Brody, in quel momento in acqua con gli amici. Martin quindi convince Vaughn, tormentato dai sensi di colpa, ad assumere Quint.
        Nonostante la tensione tra Quint e Hooper, partono con Brody sulla barca di Quint, l'Orca, per dare la caccia allo squalo. Ad un certo punto, il mulinello da pesca di Quint inizia a girare e scattare, e sembra che lo squalo abbia abboccato. 
        Quint resiste con la lenza d'acciaio mentre lo squalo dà prova di tutta la sua forza, e rimane sorpreso constatando che l'animale sembra essere dotato anche di una particolare astuzia, poiché si è posizionato sotto la barca, 
        rendendo così più difficoltoso il tirare la lenza. Mentre Quint e Hooper cercano di tirare il cavo d'acciaio, questo si rompe e lo squalo si libera.
        Mentre Brody ha il compito di disporre una linea di pastura, Quint aspetta un'opportunità per agganciare di nuovo lo squalo. Senza preavviso, questi appare dietro la barca. Quint, stimando la sua lunghezza in otto metri ed il peso in tre tonnellate, 
        lo arpiona con una gomena collegata ad un barile di galleggiamento per stancarlo e rendergli più difficile l'immersione, ma lo squalo tira sott'acqua il barile e scompare.
        Al calar della notte, gli uomini si ritirano sotto coperta e Quint e Hooper si scambiano storie da ubriachi sulle loro cicatrici, mentre l'unica cicatrice che Brody può mostrare è una da appendicectomia. 
        Quint sorprende Hooper e Brody quando rivela di essere un superstite del naufragio della Indianapolis, durante la guerra nel Pacifico, nel 1945. Mentre sta ricordando come gli squali avessero decimato i naufraghi prima dell'arrivo dei soccorsi, lo squalo riappare, 
        danneggiando lo scafo con potenti colpi del muso e disabilitando l'alimentazione elettrica della barca, prima di dileguarsi. Gli uomini lavorano tutta la notte per riparare il motore. Al mattino, Brody tenta di chiamare la guardia costiera ma Quint, 
        ossessionato dall'uccidere lo squalo senza assistenza esterna, distrugge la radio. Dopo un lungo inseguimento, Quint arpiona lo squalo con un altro barile di galleggiamento. Gli uomini lo legano alle gallocce di poppa, ma lo squalo trascina il battello all'indietro, allagando la sala motori. 
        Quint si prepara a tagliare la cima per salvare la poppa, ma le gallocce si schiodano, mantenendo i tre barili attaccati allo squalo. Dopo l'ennesimo attacco, Quint si dirige verso la riva per attirare lo squalo in acque meno profonde, ma sovraccarica il motore già danneggiato, che si guasta definitivamente.
        Quint, con la barca in panne e senza idee, finalmente si arrende e chiede consiglio a Hooper. Il trio tenta un approccio disperato: Hooper si immerge all'interno di una gabbia a prova di squalo, con l'intenzione di uccidere l'animale con una fiocina avvelenata con della stricnina. 
        Tuttavia lo squalo colpisce la gabbia alle spalle di Hooper, facendogli perdere la fiocina. Mentre lo squalo si dimena tra i resti della gabbia, Hooper scappa nascondendosi fra le rocce del fondale. Lo squalo si libera mentre Quint e Brody sollevano la gabbia distrutta, senza Hooper al suo interno.
        Subito dopo, lo squalo salta sulla barca, sfondando lo specchio di poppa. Quint, incapace di trovare un appiglio, scivola lungo il ponte e viene divorato vivo dallo squalo davanti a un terrorizzato Brody. Mentre la barca affonda, Brody infila una bombola subacquea nella bocca spalancata dello squalo, 
        poi prende il fucile M1 Garand di Quint e si arrampica sull'albero della barca, cercando di stare fuori dall'acqua il più possibile. Lo squalo riemerge e Brody lo colpisce in testa con un arpione, ma senza esito. Con un ultimo e disperato tentativo, Brody spara alla bombola incastrata nella bocca dell'animale, provocando un'esplosione che uccide finalmente il mostro. Poco dopo, Hooper riemerge e lui e Brody tornano a nuoto verso Amity, aggrappati ai barili rimasti.
    </article>
    <aside style="width: 30%; float: right;">
    <img src="https://westcovmedia.files.wordpress.com/2013/09/jaws-movie-poster.jpeg" style="width: 100%; height: auto;">
    <p>Anno di produzione: 1975</p>
    <p>Regia: Steven Spielberg</p>
    <p>Budget: $9 milioni</p>
    <p>Incassi: $470 milioni</p>
    <p>Genere: Horror, Thriller</p>
    <p>Cast: <a href="https://it.wikipedia.org/wiki/Roy_Scheider">Roy Scheider</a>, <a href="https://it.wikipedia.org/wiki/Richard_Dreyfuss">Richard Dreyfuss</a>, <a href="https://it.wikipedia.org/wiki/Robert_Shaw_(attore)">Robert Shaw</a>, <a href="https://it.wikipedia.org/wiki/Lorraine_Gary">Lorraine Gary</a>, <a href="https://it.wikipedia.org/wiki/Murray_Hamilton">Murray Hamilton</a></p>
    <p>Trailer(it): <a href="https://youtu.be/u90wr5cp2JM?si=nd8YDdXSFVaA9UiR">Jaws</a></p>
    </aside>
</fieldset>
</body>
</html>
